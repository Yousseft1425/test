<!DOCTYPE html>
<html lang="da">
  <head>
    <script src="Diverse/loadLayout.js" defer></script>
  </head>
  <body>
    <div id="header"></div>

    <main class="faq-section">
      <h2>Ofte Stillede Spørgsmål - (FAQ)</h2>

      <div class="faq-box">
        <div class="faq-question">Hvornår blev Hizb ut-Tahrir stiftet?</div>
        <div class="faq-answer">
          Hizb ut-Tahrir blev stiftet i 1953 i Jerusalem (under daværende
          Transjordan) af den kendte muslimske retslærd og højesteretsdommer
          Taqiuddin an-Nabhani (1909-1977). Partiet mødte øjeblikkelig modstand
          fra de vestligstøttede diktaturregimer i Mellemøsten, da partiet
          arbejder for, at disse regimer skal væltes. Partiet blev ikke knækket
          af denne modstand, men voksede sig større og er nu aktivt i mere end
          40 muslimske lande.
        </div>
      </div>

      <div class="faq-box">
        <div class="faq-question">Hvad er Hizb ut-Tahrirs mål?</div>
        <div class="faq-answer">
          Partiet arbejder for genoptagelsen af den islamiske levemåde i de
          muslimske lande. Altså at ændre den politiske situation i de muslimske
          lande ved at etablere kalifatet, så muslimerne kan leve ifølge deres
          egne værdier.
          <br />
          <br />
          Det er nemlig således, at siden nedlæggelsen af kalifatet i 1924 har
          muslimerne været undertvunget magthavere, som har implementeret
          sekulære forfatninger i strid med massernes politiske- og kulturelle
          overbevisning.
        </div>
      </div>

      <div class="faq-box">
        <div class="faq-question">
          Er Hizb ut-Tahrir en voldelig organisation?
        </div>
        <div class="faq-answer">
          Hizb ut-Tahrir er et politisk parti, der aldrig har benyttet sig af
          vold, og vil aldrig benytte sig af vold. Vores arbejde består
          udelukkende af politiske aktiviteter, da vi følger profeten Muhammads
          (saw) metode.
          <br />
          <br />
          Ydermere kan der henvises til disse to citater fra Rigsadvokatens
          rapport den 19. juni 2008: "Anklagemyndigheden har ikke bevismæssigt
          grundlag for, at Hizb-ut-Tahrir har et ulovligt formål eller benytter
          sig af ulovlige metoder. Foreningen synes overordnet at ønske
          oprettelsen af en såkaldt kalifat-stat, først og fremmest i muslimske
          lande. Det er der ikke i sig selv noget ulovligt i, når agitationen
          finder sted inden for lovens rammer."
          <br />
          <br />
          "Så længe man ikke anvender vold eller andre strafbare metoder, er der
          imidlertid ikke noget ulovligt i at arbejde for ordninger, der er
          grundlæggende forskellige fra den danske samfundsorden."
        </div>
      </div>

      <div class="faq-box">
        <div class="faq-question">Hvad laver Hizb ut-Tahrir i Danmark?</div>
        <div class="faq-answer">
          I de europæiske lande arbejder Hizb ut-Tahrir for at beskytte
          muslimernes identitet ved at informere og kultivere muslimerne med de
          islamiske tanker. Muslimernes i vesten udsættes konstant for aggressiv
          indoktrinering og sindelagskontrol, fordi myndighederne ønsker at
          assimilere dem og fravriste dem deres islamiske identitet.
          <br />
          <br />
          Endvidere informerer og debatterer Hizb ut-Tahrir med ikke-muslimer
          med henblik på at fremlægge Islams rationelle argumenter og imødekomme
          de fordomme, som disse måtte have, grundet mediernes ihærdige
          propaganda.
          <br />
          <br />
          Altså arbejder Hizb ut-Tahrir ikke for at etablere en islamisk stat i
          Danmark eller i noget andet europæisk land.
        </div>
      </div>

      <div class="faq-box">
        <div class="faq-question">
          Hvorfor skrider Hizb ut-Tahrir ikke "ad helvede til"?
        </div>
        <div class="faq-answer">
          Disse udtalelser fra Villy Søvndal og andre danske politikere om, at
          Hizb ut-Tahrir skal "skride ad helvede til", er blot udtryk for
          åndelig fattigdom fra politikernes side. Ude af stand til at møde Hizb
          ut-Tahrirs argumenter med tilsvarende argumenter, så tyer disse
          politikere til sådanne ekstreme udtalelser, der oven i købet bærer
          præg af racistiske undertoner. Muslimer er vant til at høre "skik
          følge eller land fly". Nu har vi fået den med en lidt mere
          gadedrengsbetonet nuance.
        </div>
      </div>

      <div class="faq-box">
        <div class="faq-question">Er Hizb ut-Tahrir antisemitisk?</div>
        <div class="faq-answer">
          Hizb ut-Tahrir er absolut ikke antisemitisk og har aldrig været
          involveret i antisemitiske aktiviteter af nogen art. Dette skyldes
          vores islamiske overbevisning, der lærer os at behandle andre
          religioner med respekt. Årsagen til, at Hizb ut-Tahrir er blevet
          beskyldt for antisemitisme, er udelukkende vores kritik af jødestaten
          "Israel". De to domme, som partiets tidligere medierepræsentant blev
          dømt for, havde baggrund i en løbeseddel om Palæstina-konflikten, og
          havde intet at gøre med jøder.
        </div>
      </div>

      <div class="faq-box">
        <div class="faq-question">
          Kan kvinder blive medlemmer af Hizb ut-Tahrir?
        </div>
        <div class="faq-answer">
          Enhver muslim, kvinde eller mand, kan blive medlem af partiet, såfremt
          vedkommende deler partiets politiske overbevisning. Her er et citat
          fra bogen "Hizb ut-Tahrir":
          <br />
          <br />
          "Partiet slutter muslimske mænd og kvinder til sig som medlemmer,
          uanset om de er arabere eller ikke-arabere, hvide eller sorte, for det
          er et parti for alle muslimer."
        </div>
      </div>

      <div class="faq-box">
        <div class="faq-question">Hvad er kalifatet?</div>
        <div class="faq-answer">
          Kalifatet (arabisk: khilafah) er navnet på det politiske system i
          Islam. Hizb ut-Tahrir arbejder for genetableringen af dette system i
          den muslimske verden.
          <br />
          <br />
          Kalifatet er baseret på følgende bærende søjler:
          <ul>
            1. Befolkningen vælger en leder kalif, som styrer på deres vegne.
            Dette valg finder sted gennem frie valg.
            <br />
            2. Lovgivningen i staten er den islamiske lovgivning - shariah.
            <br />
            3. Befolkningen vælger deres repræsentanter til Ummah-rådet.
            <br />
            4. Uretfærdighedsdomstolen har beføjelser til at afsætte kaliffen,
            såfremt han går imod statens forfatning eller lovgivning.
            <br />
            5. Enhver form for diskrimination på baggrund af religion, køn eller
            race er ulovligt.
          </ul>
        </div>
      </div>

      <div class="faq-box">
        <div class="faq-question">Hvad er shariah?</div>
        <div class="faq-answer">
          Shariah er samlingen af islamiske love, som bl.a. omfatter:
          økonomisystemet, socialsystemet, statsforvaltning, finanserne,
          styresystemet mm. I de vestlige lande er shariah blevet gjort til
          synonym for det straffesystem, som implementeres i Saudi Arabien og
          Iran.
        </div>
      </div>

      <div class="faq-box">
        <div class="faq-question">
          Hvad er kvinders rettigheder i kalifatet?
        </div>
        <div class="faq-answer">
          Kvinder har retten til at eje, arbejde og bestride høje poster som
          dommer, Ummah-rådsmedlem og direktør. Enhver form for diskrimination
          på baggrund af religion, køn eller race er ulovligt i kalifatet. Myten
          om, at islam er kvindeaftrykkende skyldes politikernes ønske om at
          dække over, at det i virkeligheden er vesten, som undertrykker
          kvinden, idet hun anses for at være et sexobjekt og et produkt, som
          skal leve op til umulige krav og idealer.
        </div>
      </div>

      <div class="faq-box">
        <div class="faq-question">
          Hvad er ikke-muslimers rettigheder i kalifatet?
        </div>
        <div class="faq-answer">
          Ikke-muslimer har ret til statsborgerskab og har samme rettigheder som
          muslimske statsborgere. Der er dog den forskel, at ikke-muslimer ikke
          har værnepligt i kalifatet. Yderligere er enhver form for
          diskrimination på baggrund af religion, køn eller race ulovligt i
          kalifatet.
          <br />
          <br />
          Kalifatet har i løbet af historien indesluttet utallige etniske og
          religiøse grupperinger under dets favn, og oplevede ingen store
          kontroverser, førend kalifatet blev fragmenteret og nedlagt.
          <br />
          <br />
          Ikke-muslimer kaldes i kalifatet for dhimmah (pagtens folk), som
          fremhæver et betydningsbærende syn, som ikke afspejles i begrebet
          minoritet. Ordet dhimmah betyder sprogligt en pagt, beskyttelse,
          garanti, ukrænkelighed og pligt. Alle sammen ord der er udtryk for den
          behandling, som Islam forpligter over for disse borgere. Profeten
          Mohammed sagde:
          <br />
          <br />
          "Hvem end der skader en ikke-muslimsk borger (dhimmi), så er jeg hans
          modstander. Og hvem end jeg er en modstander overfor, vil jeg strides
          med på Opstandelsesdagen."
        </div>
      </div>

      <div class="faq-box">
        <div class="faq-question">
          Hvordan ser Hizb ut-Tahrir på Det Arabiske Forår?
        </div>
        <div class="faq-answer">
          Hizb ut-Tahrir har været en fremtrædende aktør under Det Arabiske
          Forår, både i Ægypten, Yemen, Syrien og Tunesien. Partiet har længe
          kaldt muslimerne til at udfordre diktaturregimerne. Partiet har endda
          gået forrest og derfor været udsat for forfølgelse og tortur siden
          partiets etablering 1950erne. Derfor glæder Hizb ut-Tahrir sig over,
          at muslimerne ikke længere frygter disse regimer og udfordrer dem
          åbenlyst. Revolutionerne har indtil videre kun resulteret i kosmetiske
          ændringer, men vi er alligevel fortrøstningsfulde, da reel ændring via
          genetablering af kalifatet kun er et spørgsmål om tid.
        </div>
      </div>

      <div class="faq-box">
        <div class="faq-question">
          Arbejder Hizb ut-Tahrir for at etablere en islamisk stat i vesten?
        </div>
        <div class="faq-answer">
          I de europæiske lande arbejder Hizb ut-Tahrir for at beskytte
          muslimernes identitet ved at informere og kultivere muslimerne med de
          islamiske tanker. Muslimernes i vesten udsættes konstant for aggressiv
          indoktrinering og sindelagskontrol, fordi myndighederne ønsker at
          assimilere dem og fravriste dem deres islamiske identitet.
          <br />
          <br />
          Endvidere informerer og debatterer Hizb ut-Tahrir med ikke-muslimer
          med henblik på at fremlægge Islams rationelle argumenter og imødekomme
          de fordomme, som disse måtte have, grundet mediernes ihærdige
          propaganda.
          <br />
          <br />
          Altså arbejder Hizb ut-Tahrir ikke for at etablere en islamisk stat i
          Danmark eller i noget andet europæisk land
        </div>
      </div>

      <div class="faq-box">
        <div class="faq-question">
          Hvorfor må muslimer ikke deltage i den demokratiske valgproces?
        </div>
        <div class="faq-answer">
          Demokratiet er baseret på sekularismen, som modstrider islam, idet
          islam er en ideologi, som har sit eget politiske system. Demokratiet
          fastsætter, at mennesket lovgiver, mens det ifølge Islam udelukkende
          er Allah, som har retten til at lovgive.
          <br />
          <br />
          Demokratiet anser vi endvidere for at være et system, der udelukkende
          tjener kapitalhaverne og erhvervslivets interesser gennem skiftende
          regeringer, der altid begår løftebrud ved at handle imod vælgernes
          ønsker og forventninger for at tilfredsstille eliten.
        </div>
      </div>

      <div class="faq-box">
        <div class="faq-question">
          Når Hizb ut-Tahrir afviser demokratiet, betyder det så at partiet går
          ind for diktatur?
        </div>
        <div class="faq-answer">
          Hizb ut-Tahrir er den største modstander af diktatur. Tusinder af
          vores medlemmer er enten blevet forfulgt, tortureret eller henrettet
          af diktaturregimer i den muslimske verden. Vi anser ikke demokratiet
          som en modsætning til diktatur, men en styreform, der altid tjener den
          økonomiske elite i samfundet. I demokratiet afgiver folket deres
          stemme hvert fjerde år, men vinderen af de demokratiske valg ender
          altid med at skuffe vælgerne og tjene kapitalhaverne.
          <br />
          <br />
          Kalifatet som Hizb ut-Tahrir arbejder for er et repræsentativt system,
          idet folket vælger kaliffen, som er bundet til at styre ifølge
          befolkningens kulturelle- og politiske overbevisning, hvilket er
          shariah (den islamiske lovgivning).
        </div>
      </div>

      <div class="faq-box">
        <div class="faq-question">
          Når Hizb ut-Tahrir afviser demokratiet, betyder det så at partiet går
          ind for isolation?
        </div>
        <div class="faq-answer">
          Hizb ut-Tahrir er både imod isolation og integration. Vi er imod
          isolation, da islam forbyder muslimen i at isolere sig fra sit
          samfund. Ligeledes er vi imod integration, da dette betyder, at
          muslimerne skal give afkald på deres islamiske værdier.
          <br />
          <br />
          Dette kom bl.a. frem under den tidligere statsministers tale i
          folketinget 27/11 2007: "Det er regeringens langsigtede mål, at
          danskere med indvandrerbaggrund kommer i job og uddannelse i samme
          omfang som andre danskere. Men job og uddannelse er ikke nok (...) vi
          skal sætte fokus på den værdimæssige side af integrationen".
          <br />
          <br />
          Hizb ut-Tahrir går ind for, at muslimerne skal spille en konstruktiv
          rolle i samfundet ved at indgå i debat med muslimer og ikke-muslimer.
        </div>
      </div>

      <div class="faq-box">
        <div class="faq-question">Hvor mange medlemmer har Hizb ut-Tahrir?</div>
        <div class="faq-answer">
          Vi anser ikke dette spørgsmål for at være relevant, da antallet er
          medlemmer i en organisation ikke nødvendigvis er udtryk for
          organisationens indflydelse. Spørgsmålet burde derfor være: hvor stor
          tilslutning er der til Hizb ut-Tahrirs ideer blandt muslimerne?
          <br />
          <br />
          Her viste bl.a. undersøgelse fra World Public Opinion, april 2007,
          Maryland University, at et stort flertal af muslimer ønsker at blive
          forenet under et islamisk kalifat. Landene Pakistan (74%), Marokko
          (71%), og Ægypten (67%), svarede JA til "at vil forene alle muslimske
          lande under et islamisk kalifat".
        </div>
      </div>

      <div class="faq-box">
        <div class="faq-question">
          Hvorfor er Hizb ut-Tahrir forbudt i mange muslimske lande?
        </div>
        <div class="faq-answer">
          De muslimske lande styres i dag af korrupte diktaturregimer, som blev
          grundlagt af de vestlige kolonimagter. Disse regimer nyder ingen
          legitimitet fra befolkningen, og slår til med jernhånd mod enhver
          gruppe, som arbejder for politisk ændring. Hizb ut-Tahrir arbejder
          ikke kun for at disse regimer skal væltes, mens også for at forene de
          muslimske lande ved at ophæve de kunstige grænser fra Sykes-Picot
          aftalen. Derfor er partiet blevet et naturligt mål for regimerne.
          <br />
          <br />
          I de muslimske lande, hvor revolutioner har fundet sted, er partiet
          blevet lovligt igen. Det drejer sig om landene Ægypten, Libyen og
          Tunesien, hvor partiets medlemmer tidligere blev udsat for de mest
          modbydelige former for tortur og overgreb.
        </div>
      </div>

      <div class="faq-box">
        <div class="faq-question">
          Er Hizb ut-Tahrir forbudt i nogen vestlige lande?
        </div>
        <div class="faq-answer">
          Det eneste land i vesten, hvor partiet er forbudt, er Tyskland.
          Baggrunden herfor har ikke været voldelige aktiviteter fra partiets
          side, men derimod den tyske forfatning, som giver vidtgående
          beføjelser til regeringen, når det gælder forbud mod politiske
          modstandere i tråd med den daværende Weimarrepublik.
          <br />
          <br />
          Dette bekræftes af den danske rigsadvokat, som foretog to store
          undersøgelser af Hizb ut-Tahrir, da justitsministeriet bad ham om at
          finde informationer, der kunne retfærdiggøre et forbud af partiet.
          Rigsadvokaten fastslår i begge rapporter, at han ikke i noget land
          kunne finde skyggen af voldelige aktiviteter. Han kommenterede også
          det tyske forbud mod Hizb ut-Tahrir med bemærkningen om, at forbuddet
          skyldes den tyske forfatning, som giver beføjelser til dette, samt at
          dette ikke kan lade sig gøre i Danmark.
        </div>
      </div>

      <div class="faq-box">
        <div class="faq-question">Hvem er Hizb ut-Tahrirs globale leder?</div>
        <div class="faq-answer">
          Sheikh Abu Yasin Ata ibn Khalil Abu al-Rashta (født i 1943 i Ra'na,
          Hebron, Palæstina); en islamisk jurist, lærd og skribent. Han er den
          nuværende globale leder af det islamiske politiske parti Hizb
          ut-Tahrir.
          <br />
          <br />
          Han blev uddannet som bygningsingeniør i Ingeniørfakultetet i Cairo
          Universitet i Ægypten, år 1966. Han arbejdede herefter i en række
          arabiske lande som bygningsingeniør og skrev en bog relateret til
          konstruering af veje og bygninger. Abu al-Rashta blev angivet som
          politisk fange (prisoner of conscience) af Amnesty International efter
          han blev anholdt af de jordanske myndigheder i 1990erne. Han
          færdiggjorde en treårig fængselsdom i Jordan for et interview udgivet
          i 1995 i tidsskriftet al-Hiwar. Han blev efterfølgende fængslet i
          yderligere seks måneder for medlemskab i en 'ikke-registreret
          organisation'. Derudover har han været fængslet og udsat for grov
          tortur i Syrien, Irak, Yemen og Libyen.
          <br />
          <br />
          Han blev Hizb ut-Tahrirs globale leder den 13. april 2003 som følge af
          Abdul Qadeem Zallums død (må Allah være tilfreds med ham).
        </div>
      </div>
    </main>

    <div id="footer"></div>
  </body>
</html>
